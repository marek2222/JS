Zakładka Elements

Poza konsolą będziemy bardzo często korzystać z innych zakładek.
Pierwszą z nich jest zakładka Elements, która pozwala badać całą 
strukturę dokumentu.

Badany element możemy wybrać na kilka sposobów. Raz - wybierzemy go sobie 
właśnie w zakładce Elements. Możemy się po niej poruszać klikając 
na poszczególne elementy drzewka, lub posługując się strzałkami klawiatury
(góra-dół, prawo-lewo rozwija i zwija element).

Druga opcja to użycie pierwszej z lewej strony górnej belki debugera ikonki.
Po jej wybraniu trzeba zaznaczyć badany element na stronie.


Trzecia opcja to kliknięcie badanego elementu na stronie prawym klawiszem 
myszki i wybranie opcji "zbadaj". Poza drzewem dokumentu zakładka Elements 
pokazuje po prawej stronie style każdego elementu. Style pokazywane są 
od dołu do góry. Te najbardziej aktualne (czyli występujące najniżej 
w stylach) są pokazane wyżej.

Na szarym tle pokazywane są style domyślne przeglądarki. 
Jeżeli któraś z właściwości będzie przekreślona, znaczy to, że inny selektor
w css ją nadpisał (ma większą moc, lub dane stylowanie jest niżej w CSS). 
Czasami przy niektórych właściwościach mogą pojawić się wykrzykniki. 
Oznacza to, że dana właściwość została źle napisana.


Po kliknięciu każdej właściwości po prawej stronie możemy ją dynamicznie 
zmieniać. Przy wartościach numerycznych możemy je zwiększać lub zmniejszać 
za pomocą klawiszy strzałek góra-dół. Wystarczy postawić kursor 
na danej wartości i strzałkami góra-dół zmienić jej wartość 
(z shiftem taka zmiana następuje co 10).

Przy niektórych właściwościach pojawiają się dodatkowe ikonki 
  - np. służąca do wyboru koloru, lub do zmiany box-shadow.


Kolejną bardzo ważną opcją jest :hov, który mieści się na górze z prawej 
strony tej zakładki. Umożliwia on wymuszenie stanu na elemencie 
- np. hover, focus, active itp. Bardzo ważna opcja przy tworzeniu 
efektów np. dla przycisków

Przećwiczmy powyższe informacje. Poniżej masz przycisk. 
Klient zgłosił, że przycisk wygląda, jakby został stworzony przez podludzi. 
Trzeba go poprawić.

Spróbuj teraz go zbadać i zmień jego parametry według poniższych wytycznych
klienta:

Odstęp wewnętrzny (padding) ustaw na 20px 40px
    Kolor przycisku (background) zmień na #e31a59
    Kolor tekstu (color) zmień na #fff
    Dodaj zaokrąglone rogi (border-radius) i ustaw je na 60px

Dodatkowo korzystając z ikonki :hov zmień stylowanie przycisku 
po najechaniu i ustaw mu parametry:
    cień miał parametry: 0 2px 10px #7321f3
    kolor tekstu : #000;
    kolor tła przycisku: #7321f3


Zanim przejdziemy dalej, warto tutaj wspomnieć o jeszcze jednej dość 
przydatnej funkcjonalności. Wyobraźmy sobie, że po kliknięciu, najechaniu
kursorem czy dowolnej innej czynności wykonywany jest jakiś kod Javascript.
Skąd mamy jednak wiedzieć, gdzie ten kod się znajduje?

Gdy jesteśmy w zakładce Elements i klikniemy na dowolny element na stronie, 
pojawi nam się kontekstowe menu. Jedną z opcji jest "Break ok", która służy
do zatrzymywania działania skryptów

Menu kontekstowe po kliknięciu na element
Poszczególne opcje oznaczają:

- subtree modification - zatrzymaj działanie skryptów, gdy zmieni się 
  struktura html danego elementu i jego zawartości 
  (dzieci i zagnieżdżonych elementów)
- attribute modifications - zatrzymaj skrypty, jeżeli zmieni się zawartość 
  atrybutów danego elementu (np. skrypt zmieni style danego elementu)
- node removal - zatrzymaj skrypt jeżeli dany element zostanie usunięty


Sprawdźmy to na przykładzie.
Poniżej mamy 3 przyciski. Pierwszy po kliknięciu zmienia tło. Drugi zmienia swoją zawartość html, a trzeci jest usuwany.
Ustaw im odpowiednie "breake on". Zauważ, że po ustawieniu breake dla danego elementu, pojawi się przy nim w zakładce Elements niebieska kropka.

niebieskie kropki przy oznaczonych elementach
Zmień tło Zmień zawartość (0) Usuń mnie

Zakładka Sources